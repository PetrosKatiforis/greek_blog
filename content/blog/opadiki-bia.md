+++
title = "Οπαδική Βία - Αιτίες και Τρόποι Αντιμετώπισης"
description = "Η οπαδική βία ως κοινωνικό φαινόμενο φαίνεται πως στατιστικά έχει εκλείψει από την Ευρώπη. Ωστόσο στη χώρα μας, τα διάφορα περιστατικά βίας εντός των γηπέδων εξακολουθούν να υφίστανται με τραγικές συνέπειες, ακόμα και θανάτους. Στο ακόλουθω άρθρο, θα εξετάσω τα βαθύτερα αίτια της παραπάνω πραγματικότητας και θα προτείνω ξεκάθαρα μέτρα που μπορεί να λάβει άμεσα η πολιτεία."

date = 2022-10-24

[taxonomies]
tags = ["άποψη", "εξετάσεις", "ελλάδα"]
+++

### Αίτια και λόγοι ύπαρξης

Θα χαρακτήριζα την οπαδική βία ως μια ξεκάθαρη κοινωνική αδυναμία. Η μακροχρόνια περίοδος κρίσης που πλήττει την χώρα μας τα τελευταία χρόνια, έχει δημιουργήσει ένα εκτενές κλίμα ανασφάλειας και αστάθειας που διαταράσσει την ψυχολογία των ασθενέστερων. Μερικοί έλληνες, καταπιεζόμενοι καθημερινά από τον εργοδότη τους αλλά και από το ίδιο το κράτος, αισθάνονται παγιδευμένοι σε έναν φαύλο κύκλο απογοητεύσεων. Οι οικογενειακές και φιλικές τους σχέσεις είναι ασθενείς ενώ παράλληλα βλέπουν τα μακροπρόθεσμα όνειρά τους να καταστρέφονται μπροστά στα μάτια τους. Αυτοί λοιπόν, έχοντας πιθανόν ανατραφεί σε ένα ελαττωματικό στένο κύκλο ατόμων, νιώθουν έντονη την ανάγκη να εξωτερικεύσουν με τη μορφή βιαιότητας την εσωτερική τους διαταραχή.

Και εδώ, το γήπεδο υιοθετώντας το ρόλο ενός σύγχρονου κολοσσαίου, εξυπηρετεί βολικά τον σκοπό τους. Προκλητικά πανό, πρόστυχα συνθήματα και οργανωμένες επιθέσεις σε αντίπαλους οπαδούς αποτελούν πλέον τη νόρμα στα γήπεδα των δημοφιλών αθλημάτων της χώρας μας.

### Τρόποι Αντιμετώπισης

Για την σύντομη αντιμετώπιση της παρούσας κατάστασης, η πολιτεία δεν διαθέτει πολλές επιλογές. Επιπόλαια, η κυβέρνηση μπορεί να ενισχύσει τον έλεγχο των οπαδών και να τοποθετήσει επιπρόσθετες κάμερες στις κερκίδες των γηπέδων. Κύριο ωστόσο αντίδοτο ενάντια σε οποιαδήποτε μορφή βαρβαρότητας εμφανίζεται η πρόληψη της από την παιδεία. Το κράτος, προς την ελαχιστοποίηση των προαναφερόμενων συμπεριφορών, οφείλει να εμπλουτίσει το σχολικό ωράριο με στόχο την ορθή καθοδήγηση των προσωπικοτήτων των μαθητών. Όσο παράξενο και αν ακούγεται, με την κατάλληλη στήριξη, οι νεαροί πρέπει να μάθουν να κατευνάζουν τα αρνητικά συναισθήματά τους μέσω της τέχνης και της δημιουργηκότητας. Μαθήματα όπως τα εικαστικά, η μουσική, η ποίηση και το θέατρο καθίστανται απαραίτητα έτσι ώστε οι προθέσεις βίας, αντιπαλότητας και απελπισίας να μετατραπούν άμεσα σε αντίστοιχες συνεργασίας, ομαδικότητας και δημιουργίας.

### Κατακλείδα

Συγκεφαλαιώντας, μπορούμε να καταλήξουμε στο ότι η ελαχιστοποίηση - ή ενδεχομένως η καθολική εξαφάνιση - της οπαδικής βίας είναι αδύνατον να συμβεί αυθημερόν. Η αναβάθμιση της κρατικώς παραχόμενης παιδείας, σε συνδιασμός με μια δυναμική και σταθερή οικονομία, αποδεικνύεται ως η μοναδική μάλλον απάντηση απέναντι σε μια ετοιμόρροπη και πάσχουσα κοινωνία.
