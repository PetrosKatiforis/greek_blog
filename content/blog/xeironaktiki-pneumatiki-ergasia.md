+++
title = "Χειρωνακτική εργασία και κοινωνικά στερεότυπα"
description = "Κατά τις τελευταίες δεκαετίες παρατηρείται μια συνεχώς αυξανόμενη τάση προς την επιλογή καθαρά πνευματικών - ακαδημαϊκών επαγγελμάτων. Σε τί οφείλεται η συγκεκριμένη - συχνά παράλογη όπως θα αποδειχθεί - επιλογή και τι μπορεί να πράξει η πολιτεία προς αποφυγήν της;"

date = 2022-10-23

[taxonomies]
tags = ["εκπαίδευση", "ελλάδα", "εξετάσεις"]
+++

### Στερεοτυπικές αντιλήψεις

Το κράτος έχει διαμορφώσει το εκπαιδευτικό σύστημα κατά τέτοιον τρόπο, έτσι ώστε τα χειρωνακτικά και σωματικά επαγγέλματά να παρουσιάζονται συχνά ως κατώτερα και ανάξια κοινωνικού κύρους. Η συγκεκριμένη πραγματικότητα είναι ξεκάθαρη αν αναλογιστούμε τα ελλειπή ποσά χρηματοδότησης - ιδιαιτέρως εν συγκρίσει με τα γενικά λύκεια - που αποδίδονται στα ΕΠΑΛ. Κατά αυτόν τον τρόπο, τόσο τα ΜΜΕ όσο και οι οικογένειες ωθούν τους μαθητές τους προς την υιοθέτηση ενός πνευματικού επαγγέλματος ακόμη και αν αυτό συγκρούεται εμφανώς με την ατομική θέληση, την κλίση και τις δεξιότητες μερικών παιδιών. Τα δυσανάλογα ποσοστά αστικοποίησης έχουν μονάχα εντείνει το συγκεκριμένο φαινόμενο με την κοινωνία να εφαρμόζει και να διαιωνίζει λανθασμένα στερεότυπα σχετικά με τους μισθούς, τον χαρακτήρα και την ευημερία των χειρωνάκτων που συχνά συσχετίζονται ρατσιστικά και υποτιμητικά με τους μετανάστες.

### Πως μπορεί να δράσει η πολιτεία

Έχοντας παρουσιάσει την επίμαχη παθογένεια είναι καιρός να προτείνουμε τρόπους με τους οποίους οφείλει να δράσει η πολιτεία. Αρχικά, οι υπεύθυνοι φορείς αρμόζουν να μάχονται καθημερινά με σκοπό την άμεση κατεδάφιση το προαναφερόμενων στερεοτύπων αξιοποιώντας τα ΜΜΕ, διοργανώνοντας ενημερωτικές εκδηλώσεις και εμπλουτίζοντας το διδακτικό υλικό των σχολείων με ξεκάθαρες αναφορές στο ζήτημα. Η αναθεώρηση του κρατικού προϋπολογισμού καθίσταται εξίσου επιτακτική με σκοπό την αναβάθμιση των ΕΠΑΛ και κατ'επέκτασιν, την εγγυήση της αποτελεσματικότητάς τους. Το μάθημα του επαγγελματικού προσανατολισμού πρέπει να επανενταχθεί στις σχολικές αίθουσες, έστω μηνιαίως, έτσι ώστε ο εκπαιδευόμενος να έρθει σε επαφή και να γνωρίσει ως πιθανή επιλογή μια θέση στον πρωτογενή και όχι μόνο τομέα της οικονομίας. Τα ποσοστά ανεργίας των πνευματικών επαγγελμάτων καλπάζουν και οι μελλοντική εργαζόμενοι της χώρας μας, όσο και οι καθοδηγητές-γονείς τους δικαιούνται να γνωρίζουν εκ των προτέρων το αδιέξοδο στο οποίο αθελά τους οδηγούνται.

### Κατακλείδα

Συγκεφαλαιώνοτας, οι νέοι πρέπει να απαλαχθούν από τις στερεοτυπικές αντιλήψεις που αιωνίως απαξιώνουν τα χειρωνακτικά επαγγέλματα. Η κοινωνία πρέπει να ισοσταθμίσει άμεσα τις δύο μορφές εργασίας και να κατανοήσει πως η ισότιμη συνύπαρξή τους αποτελεί τον ουσιαστικό μονόδρομο για την ομαλή και ορθή ανάπτυξη της χώρας μας.
