+++
title = "Από τι πάσχει άραγε η σύγχρονη εκπαίδευση;"
descrition="Το σχολείο "εξ ορισμού" διαθέτει ως κύριο στόχο την διαπεδαγώγηση και την ωρίμανση των μαθητών με σκοπό την ομαλή τους ένταξη στην κοινωνία και στο εργασιακό τους περιβάλλον. Ωστόσο, ιδιαιτέρως μάλιστα στην χώρα μας, ο παιδαγωγικός τομέας της κρατικής εκπαίδευσης έχει πρακτικά εκλείψει. Τι πάει στραβά και πως μπορεί η κοινωνία να επέμβει;"

date = 2022-10-22

[taxonomies]
tags = ["άποψη", "εκπαίδευση", "ελλάδα"]
+++

### Τι συμβαίνει στα σχολεία

Η πλειοψηφία των μαθητών συμφωνεί στο ότι η δημόσια εκπαίδευση χρήζει βελτίωσης. Οι εκπαιδευόμενοι αναγκάζονται να λειτουργούν - αλλά και να αντιμετωπίζονται - ως μηχανές με μοναδικό στόχό την άμεση επιτυχία τους στις πανελλαδικές. Το συγκεκριμένο σύστημα μετατρέπει τους νέους σε ακραίους και συχνά αθέμιτους ανταγωνιστές, ενώ συνάμα τους απωθεί από την γνήσια αναζήτηση νέας, εξωσχολικής γνώσης. Η ελλειπείς χρηματοδοτήσεις αδυνατούν να καλύψουν τα έξοδα διαδραστικού εξοπλισμού, ενώ τα μαθήματα της μουσικής και των εικαστικών δεν μπορούν να ανταπεξέλθουν στις απαιτήσεις των δημιουργικότερων μαθητών. Οι έλληνες λαμβάνοντας το απολυτήριο τους, μετατρέπονται σε άβουλες χειραγωγήσιμες μάζες με πρακτικά απούσα παιδεία και πενιχρή πνευματική καλλιέργεια.

### Τρόποι αντιμετώπισης

Τι μπορούμε όμως εμείς, οι καθηγητές και το κράτος να πράξουμε προς αποφυγείν της περαιτέρω κατάρευσης του εκπαιδευτικού συστήματος; Αρχικά, οφείλουμε να συνειδητοποιήσουμε πως η βελτίωση της εκπαίδευση βρίσκεται σε άμεση συνάρτηση με την ποιότητα της μελλοντικής ελληνικής κοινωνίας. Ως πολίτες, πρέπει να μαχόμαστε καθημερινά κατά της ιδιωτικοποίησης των σχολείων και να κατευθύνουμε ειρηνικά το κράτος προς την σωστότερη διαχείριση του προϋπολογισμού του. Ο ρόλος του καθηγητή-αυθεντία ανήκει πλέον στο παρελθόν και την θέση του έχει πάρει μια πιο ανθεκτική μορφή εκπαιδευτικών που συντονίζουν τους μαθητευόμενους έτσι ώστε να έρθουν οι ίδιοι σε επαφή με την μαγεία της έρευνας και της απόκτησης νέων γνώσεων. Από την άλλη, το κράτος αρμόζει να αντικαταστήσει ταχέως το εξετασιοκεντρικό σύστημα του παρόντος, να επανεισάγει το μάθημα του επαγγελματικού προσανατολισμού στις σχολικές τάξεις αλλά και να αναβαθμίσει - και αυτό είναι εξαιρετικά σημαντικό - τα ΕΠΑΛ.


### Συγκεφαλαιοτικά

Εν κατακλείδι, η βελτίωση της δημόσιας εκπαίδευσης αποτελεί μια σύνθετη και μακροχρόνια μάλλον αποστολή μείζονος ωστόσο σημασίας. Η Ελλάδα, εμπνευσμένη από την περίπτωση της Φιλανδίας, μιας ισοπληθυσμιακής εξάλλου χώρας, δρώντας μεθοδικά και στοχευμένα μπορεί και πρέπει να επιδιώκει την εξασφάλιση ένος παρόμοιο παγκοσμίου-φήμης εκπαιδευτικού συστήματος.
