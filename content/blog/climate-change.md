+++
title = "Πώς μπορούμε να σώσουμε το φυσικό περιβάλλον;"
description = "Ο άνθρωπος αφού προσαρμόστηκε πρώτα στο φυσικό του περιβάλλον, κατάφερε σταδιακά να το μετασχηματίσει στις ιδιαίτερες ανάγκες του. Σήμερα ωστόσο η δυνατότητα αυτή, ειρωνικά και ανεπίδραστα οδηγεί στην αυτοκαταστροφή μας."

date = 2022-12-04

[taxonomies]
tags = ["εξετάσεις"]
+++

Τα φαινόμενα είναι πολλά και δύσκολα αμφισβητούνται. Ενδεικτικά, η στάθμη των ωκεανών ανεβαίνει, οι καιρικές καταστροφές γίνονται ολοένα και συχνότερες, οι καλλιέργειες ερημοποιούνται ενώ συγχρόνως δημιουργούνται νέες και μακροχρόνιες ξηρασίες. Γενικά, παρ'όλου που για την μεταβολή της παγκόσμιας θερμοκρασίας ευθύνονται επί των πλείστων τα ισχυρά κράτη, οι συνέπειες είναι οικουμενικές και πλήττουν κυρίως τους φτωχούς. Φερ'ειπείν, αρκετά πρόσφατα μια πλημμύρα στο Πακιστάν γκρέμισε δεκάδες χιλιάδες σπίτια και κόστισε χίλιους περίπου νεκρούς.

Ακόμα και αν το επίμαχο ζήτημα φαντάζει σύνθετο, μπορεί και πρέπει να καταπολεμιστεί από τον κοινό λαό. Αρχικά, ως πολίτες οφείλουμε να κάνουμε την έρευνα μας και να ενημερωθούμε για τις πραγματικές διαστάσεις της καταστροφής. Αρκετοί είναι εκείνοι που εξακολουθούν να αμφισβητούν επιδεικτικά την ύπαρξη της και να αδιαφορούν πλήρως για την μοίρα της ανθρωπότητας. Εμείς, συμμετέχοντας σε εθελοντικές δράσεις και ανακυκλώνοντας ενεργά, μπορούμε να στηρίξουμε έμπρακτα τις προσπάθειες της παγκόσμιας κοινώτητας.

Καθώς η φύση του προβλήματος χρήζει παγκόσμιας συνεργασίας, πρέπει να ψηφίζουμε συνετά και να καθοδηγούμε με ειρηνικές διαδηλώσεις τις εκάστοτες κυβερνήσεις προς την υιοθέτηση αυστηρότερης νομοθεσίας και επιβολής βαρύτερων φόρων στις μονάδες παραγωγής. Οφείλουμε να προωθούμε στο κράτος τα αιτήματά μας για την υιοθέτηση νέων τεχνολογιών, ανενεώσιμων πηγών ενέργειας αρά και εντατικότερων ελεγών των βιομηχανιών.

Εξάλλου, όπως και σε κάθε άλλη παγκόσμια δοκιμασία, η λύση της έγκειται στην ευαισθητοποίηση του λαού. Οι κυβερνήσεις και οι βιομηχανίες δεν θα ήταν τίποτα χώρις τους πολίτες και τους καταναλωτές τους αντίστοιχα. Μόνο εμείς έχουμε την δύναμη και τα κίνητρα να σώσουμε την ανθρωπότητα!
