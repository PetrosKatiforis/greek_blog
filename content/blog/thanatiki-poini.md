+++
title = "Περί Θανατικής Ποινής"
description = "Στη χώρα μας αλλά και παγκοσμίως, τα διάφορα περιστατικά βάρβαρων εγκλημάτων που προβάλονται κατά καιρούς στα ΜΜΕ προκαλούν την έντονη αντίδραση της πλειοψηφία του λαού και την συχνή πλέον απαίτηση της επανένταξης της θανατικής ποινής. Θέλω να εκφράσω την προσωπική μου άποψη πάνω σε αυτόν το λανθασμένο - όπως πιστέυω - συλλογισμό."

date = 2022-11-22

[taxonomies]
tags = ["άποψη", "εξετάσεις", "ελλάδα"]
+++

## Επιχειρήματα υπέρ της εφαρμογής

Πράξεις όπως οι βιασμοί, οι μαζικές δολοφονίες, οι τρομοκρατικές επιθέσεις αλλά και η μακροχρόνια διαφθορά αποτελούν παραδείγματα εγκλημάτων εσχάτης σοβαρότητας. Τέτοια συμβάντα λοιπόν είναι που εμπνέουν στον μέσο πολίτη την ιδέα της θανατικής ποινής, της μόνης δηλαδή "αποτελεσματικής και δίκαιης" δικαστικής τιμωρίας.

Τα άτομα που μάχονται υπέρ της εφαρμογής της συνήθως πιστεύουν στο πνεύμα της εκδικητικότητας και στην αρχή του "οφθαλμόν αντί οφθαλμού", του μωσαϊκού δηλαδή νόμου. Σύμφωνα με εκείνους, ο θάνατος εξολοθρεύει άμεσα τον κοινωνικά ανεπιθύμητο και διασφαλίζει την πολιτεία από τα ενδεχόμενα μελλοντικά του εγκλήματα. Οι φυλακές δεν γεμίζουν και το κράτος δεν αναγκάζεται να συντηρεί καθημερινά και εφ'όρου ζωής (στην περίπτωση των ισόβιων, της ύψιστης σημερινής δικαστικής τιμωρίας) τον κρατούμενο.

## Τί δεν συλλογίζονται 

Ωστόσο, ανεξαρτήτως αν τα παραπάνω ακούγονται σε μερικούς έστω και ελάχιστα λογικά, οι υπέρμαχοι της θανατικής ποινής αγνοούν σημαντικούς πανανθρώπινους και παγκόσμιους θεσμούς. Η διακήρυξη των ανθρωπίνων δικαιωμάτων απογορεύει ρητά την καταπάτηση του δικαιώματος στη ζωή. Μάλιστα, μια πολιτεία που επιλέγει την νομιμοποιημένη θανατική καταδίκη ως λύση μπάινει στην λογική του εγκληματία και παραβιάζει άμεσα τα βασικά κοινωνικά αξιώματα που η ίδια έχει θεσπίσει.

Βεβαίως, δεν είναι δύσκολο να καταλάβει ο οποισδήποτε πως ένα αυταρχικό κράτος με πρόσβαση στο επίμαχο προνόμιο θα καταχραζόταν τα νόμιμα αυτά μέσα με σκοπό την δολοφονία των πολιτικών του αντιπάλων ή και του εκάστοτε αντιφρονούντα. Αμέτρητες είναι έως σήμερα οι περιπτώσεις όπου απολύτως αθώοι πολίτες καταδικάστηκαν εσφαλμένα σε μακροχρόνια κράτηση. Όταν όμως εφαρμόζεται εσφαλμένα η θανατική ποινή, δεν υπάρχει δυνατότητα επανόρθωσης ή επιδιόρθωσης. Ο νεκρός παραμένει νεκρός και το κράτος βαπτίζεται επισήμως πλέον, δολοφόνος.
